Gökyüzünde kanama geçiren ayın kırmızı ışıkları, Demir’in uykusunu kaçırdı. Polis muhabiri olan Demir, uykusuz geçen bu geceyi böyle tanımlamak istedi. Kaygılı düşüncelerini tetikleyen ve karman çorman eden kırmızı ay ışığı. Yatağında uzanmış halde tavana baktı. Odanın içine hapsedilmiş gibi hissetti. Oysa dışarı çıkması için herhangi bir sebep yoktu ortada. Evde kalma zorunluluğu yoktu sonuçta. Ama yine de odada kalma gereği duydu. 
 Yatağının altındaki canavarlar ona ertesi günün sabahı öleceğini söylediğinden beri böyleydi. Endişelendiği şey kendisi değildi. Bir YARIN’ın BUGÜN’ü öldürüp yerine geçmesi artık doğal karşılanması gerekirdi. En azından onun düşüncesi öyleydi. Demir’i korkutan asıl şey, başkalarının bir hiç uğruna ölmesi idi. Bir sabah kalktığında kendi YARIN’ının beş kişiyi katlettiğini öğrenmenin dehşet verici olduğu fikrindeydi. Vicdanı olan bir insan için bir kâbustu resmen.
 Her ne kadar çabalamasına rağmen uyuyamadığı için kalkıp bir şeyler yapmak istedi. Akşamüstü olduğundan ötürü dışarısı karanlıktı. Gökyüzündeki yıldızlar, Demir’i yargılarmışçasına ona bakıyor gibiydi. Sessizliğin verdiği tatsız bir huzur vardı içinde. Dışarısı ölü gibi sessizdi. Komşunun evinin pencereleri panjurla kapalıydı. Sokak lambaları dışında başka hiçbir yerden ışık gelmiyordu.
 Her ne kadar bu evde uzun bir süre yaşamış olsa da, kendisini penceredeki görüntüye karşı yabancı hissetti. 
 Uzun süredir sonuçlanmayan bir araştırmanın üzerine gitmek istedi. YARIN’lar hakkında açılan bir soruşturmaydı bu ve yakın zamanda polis biriminin edinmiş olduğu önemli bilgiler olduğundan tekrar bakmak muhtemelen iyi olurdu. Şimdi işbaşında olmayıp evinde yatmasının sebebi, bir başkası onun görevini şimdilik üstlenmişti. O kişiyi arayıp bilgilendirdi. Bilgiler polis departmanında olduğu için oraya gitmek zorundaydı. Bu yüzden depresyon uykusundan uyandı, üstünü başını topladı ve kıyafetlerini giyip evinden çıktı. Arabası ile polis departmanına gitmesi yarım saat sürdü. 
 Akşam vardiyasında olan kişilere selam verip bilgilerin bulunduğu odaya girdi. Koridoru paspaslamakta olan hademenin daha yeni temizlediği yeri kirletmemek için koridorun kenarından yürüdü. Koridordaki sebilden bir bardak su doldurup içti ve ferahladı. 
 Yakın zamanda edinilen bilgileri gözden geçirmeye başladı. Yazılana göre, 12 Ocak tarihinde Ölüdiyar ormanında yapılan araştırmada kendini iple asan birisi bulunulmuş. O kişinin kimliği tespit edilince, daha önceleri bir polis ajanı olarak çalıştığı öğrenildi. Şeytani ayinlerde bulunduğu iddia edilen bir üniversiteyi araştırmak için oraya bir ajan olarak gönderilmişti. Daha sonraları ise, YARIN vakalarının artması sebebiyle Ölüdiyar kampına koruma olarak atanmıştı. Bu kişinin adı Ziya imiş. Ziya’nın ölümünden sonra ailesinin vermiş olduğu ifadeye göre, oğulları Ziya’nın intihar etmesini beklemiyorlardı, çünkü o öyle birisi değildi. Birisin onu öldürüp intihar süsü vermiş olabileceği iddiasını ortaya attılar. 19 Ocak tarihinde –bir profesörün öldürüldüğü tarih- üniversitede gerçekleşen trajedi sonrası görgü tanıkları ile konuşulmuş ve önemli bilgiler alınılmıştı. Genellikle çoğu ne olduğundan habersiz öğrencilerdi. Öncelikle, üniversitenin şeytani ayinler yaptığı doğruydu. Derslerde anlatılan şeyler bunun somut bir kanıtıydı. Ziya ismindeki casusun edindiği bilgilerle eşleşiyordu. Ama bu bilgiler tabii ki de kısıtlıydı.
 Demir, gece vakti oraya gidip tek başına araştırabilirdi. Yapabileceği daha iyi bir şeyi yoktu sonuçta. Onun dışında 12 Ocak olayıyla ve 19 Ocak olayı ile bağlantı kurmaya çalıştı. Tek edinebildiği şey bir varsayımdı: O da, Ziya denen casusun üniversitede şeytani kişiler tarafından yakalandığı ve öldürülüp Ölüdiyar ormanındaki ıssız bir yere asılmasıydı, böylece herkes onun intihar ettiğini düşüneceğinden kendileri için bir sorun çıkmayacaktı. Demir bu tür cinayetlerle sürekli karşılaştığı için mantıklı buldu, ama yine de bu varsayımdan öte bir şey değildi.
 Polis departmanındakileri bildirdi, arama izni çıkarttı ve oradaki bir polis arabasına binip üniversiteye gitmek için yola çıktı. Akşamüstü olduğu için pek fazla trafik yoktu, bu yüzden giderken sıkıntı çekmedi. 
 “Elime çekiç alıp duygularımı bir deliğe tıkadım.” Arabanın radyosunda çalan şarkının sözlerinden biri olmalı diye düşündü Demir. Hayır, radyo kapalıydı. “Onları çıktıkları anda deliğe geri tıkmak için ömrümü o deliğin yanında beklemekle geçirdim. Yirmi yaşına geldiğimde ise, bundan başka bir şey öğrenmediğim için –deliği gözlemekten zaman bulamıyordum çünkü- herkes bana küçümseyerek baktı.” Vücudu oto pilottaymış gibi arabayı sürüyordu, beyni ise bölük pörçük düşüncelerle meşguldü. Virajlardan dönerken ellerinin dümeni sağa ya da sola çevirdiğinin farkında bile değildi. Kıyamet kopsa aynı şekilde arabasını sürmeye devam edecekti herhalde. 
 Konuşacak birini arıyor olmalıydı ki arabanın içinde kendi kendine anlamsız biçimde konuşuyordu. Kendince bunlar bir yere varmıyor ve hatta kafasının içinde dönüp dolaşıyordu. Radyonun çalmaması da düşüncelerinin kabarmasına sebep oluyordu herhalde. “Madem ertesi sabah hayatta olmayacağım, üniversitedeki gizemi çözerek başkalarına yardımcı olayım.” Kendisine geldiğinde direksiyondaki ellerini gördü. 
 “Küçük ayın günışığına dönüşmesini diliyorum…” 
 Üniversiteye vardığında garip bir hissiyat yaşadı. Dışarıdan bakıldığında İdmiş şehrindeki sokaklardan farksızdı. Göğe kadar uzanan binalar, bin bir emekle tasarlanmış estetik bahçeler ve sanatsal heykeller vardı. Araştırmaya ilk önce nereden başlasa diye düşündü. Binalara teker teker bakabilirdi, ama bu mantığına ters düştü. Şeytani bir ayin yapıldığı sırada oldukça gürültü çıkacağından, öğrencilerin sürekli girip çıktığı binaların içinde yapılması kesinlikle dikkat çekerdi. Binaların içinde olamazdı, hayır. Üniversitenin çevresinde dışarıya çıkıp yapmaları da mümkün değildi, çünkü kış mevsiminde oldukları için aniden esen bir rüzgâr ya da yağmur ayini bozabilirdi. 
  Zamanı kısıtlıydı ve sabah olmadan bu soruşturmayı kendi lehine çevirmesi gerekliydi. Önünde duran beş ya da on binaya tekrardan baktı. Genellikle bunlar bölümler için ayrılmış zümrelerden ibaretti. Hepsinin içlerini teker teker aramak için yeterince zamanı yoktu. Hamlesini dikkatli yapmalıydı. Şeytani ayinlerin dışarda yapılmadığı aşikârdı. Geriye tek bir yer kalıyordu: binalardan birisi özellikle ayinler için kullanılıyor olmalıydı. Dışarıdan binalara her ne kadar baksa da şüpheli bir şey bulamadı. 
 Belki de bu binalara fazlasıyla odaklanmıştı. Bir şey çıkmadığı gibi zamanı daraldığından düşüncelerini başka bir yere yönlendirdi ve binaları düşünmeye ara verdi. Binalara nasıl hissettiklerini sorduğunda “ben iyiyim” cevabından başka bir geri dönüt alamadı. Kökünü kazmak gerekiyordu ve işte o an aklına bir fikir geldi. Ya yerin altında gizli bir yer yaptıysalar ve ayinleri orada uyguluyorlarsa? Olamaz mıydı? Bu fikri denemek zorundaydı. Bu yüzden yerin altına giden gizli bir yer aramaya başladı. Her filmde olduğu gibi gizli yerler kitaplığın arkasında olurdu. Bu yüzden ilk önce okulun kütüphanesine gitti ve orayı araştırdı. Bir sürü kitap vardı. İçlerinden birini alıp kapağına baktı. Üzerinde “Z kuşağının kullandığı kavramlar” yazılıydı. “Skibiditoilet, gyat, Ohio, fanum tax…” Eline başka bir kitap alıp kapağına baktı. Bu sefer de üzerinde “Pornhub’taki en iyi porno yıldızları” yazılıydı. Onun dışında bu kitabın insanlara ücretsiz verilmesini talep eden bir yazı daha vardı. “Aksi takdirde insanlar sosyalleşmeye ve sevgili bulmaya başlar.”
 Yirmi birinci yüzyılda yaşayan insanların tükettiği şeyleri okuyormuş gibi hissetti. Bunların hepsi işe yaramazdı. Bu yüzden tekrardan mantığını kullanıp hareket etmesi gerekecekti. “Pekâlâ, Z kuşağının aklında pek yer etmeyen bir şey bulmam lazım. Üzerinde düşünülmeye korkulan, zaman ve emek isteyen bir şey. Bu ne olabilir?” Bir sürü olasılık vardı, bu yüzden baş harflere göre kategorileştirmesi iyi olacaktı. Bir kütüphane gibi düşünmeliydi. 
 A harfiyle başlayan şeyleri düşündü ilk önce. En baştaki kitaplığa gidip A harfiyle başlayan kitaplara kabaca göz gezdirdi. Şüpheli bir şey bulamadı. “Aynı ben diyeceğiniz en iyi on film önerisi” adlı bir kitap vardı. Üzerinde düşünmedi bile.
 B harfiyle başlayan kitaplara yöneldi ve bu sefer ilginç bir şey buldu. “Ben bu kadar tüketiyorum ama insanlığa bir şey katmıyorum.” Okuduğu kitabın ilk cümlesi tam olarak buydu. Raftan kaldırınca gizli bir yer açıldı. Aşağıya doğru inen merdivenler karanlıktı. Duvarlar gri betonla kaplıydı. Üniversitedeki mimari yapıya kıyasla, insanlığın konforuna karşı acımasız bir saldırı gibiydi. Korkutmak istiyordu sanki. Demir her ne kadar girmekte tereddüt etse de cesaretini toplayıp merdivenlerden aşağıya inip karanlığın içine daldı. Fazla derinlere girmişti ve artık çıkması zordu, ama bunu umursamadı çünkü ertesi gün zaten öleceğinin bilincindeydi. 
 İndiği yer kocaman olmalıydı ki zifiri karanlığın içinde kayboldu. Neyse ki kendisi gibi polislerin yanına aldığı el feneri onu kurtardı. Dandik olması bir yana, ışık vermesi bile bir mucizeydi. Etrafına bakındı ve önündeki upuzun koridoru yürümeye başladı. Dar ve basıktı. Elindeki fenerin sönmesi durumunda, varlığı kapkaranlık bir boşluğun içinde çürüyecekti, bunun olmaması için dua etti. Yanındaki duvarlar kendisine doğru yaklaşıyormuş gibi hissetti. İki ekmeğin arasında sıkışan bir malzeme olmak istemiyordu. 
 Koridor sandığından daha uzundu. Beş dakika boyunca dümdüz ilerledikten sonra koridora kıyasla daha geniş bir odaya geldi. Odanın ortasında kocaman bir makine vardı. Her yeri paslanmış metal kaplama bir tabuta benzetti. Makinenin etrafında daha önceden yakılan mumlar vardı. Demir bu mumların daha önceden yakılmış olduğunu erimiş şekillerinden anladı. Bir kısmı bükülmüş haldeydi. Onun dışında yere çizilen bir beşgen vardı. Şeytani ayinlerde sıkça kullanılan beşgen şeklindeki yıldızımsı şeylerden biriydi bu. 
 Odanın devamında üç tane kapı boşlukları vardı ve bu boşluklar başka odaların girişiydi. Bir tanesi sağ tarafta, bir tanesi sol tarafta ve diğeri de ilerideydi.  İçlerinden rastgele birini seçti ve en soldaki odaya girdi. Bu oda, ölen insanları yakmak için kullanılan krematoryumlara benziyordu. Krematoryum bulmasına şaşırmadı, çünkü İdmiş şehrinde yaşayan bir sürü Hristiyan kökenli insanların olduğunu biliyordu. Peki neden böyle bir yerde ölüleri yakmak için özel bir oda vardı?
 Bulunduğu odadan çıkıp ilerideki odaya girdi. Demir tabuta benzeyen şeye tekrardan baktı ama ne olduğuna dair bir çıkarım yapamadı. Ama iyi bir şey olmadığı kesindi. İlerideki odaya vardığında bu sefer bir sürü kadavra gördü. Yüzlerce ölü beden havadaki kancalara asılı haldeydi. Demir, polis olduğu için ceset görmeye alışıktı, ama yine de gördüğü bu şey karşısında iğrendi ve kusmak istedi. Bu kadavralar ne içindi? Bazılarının üstünde isimlerinin yazdığı etiketler vardı. Onları incelerken tanıdığı kişilerin isimleriyle karşılaştı. Hatta geçen senenin belediye başkanının ismini bile gördü. 
 Daha fazla iğrenmeden önce odadan çıkmak istedi. Metal tabuta benzeyen şeyin yanına geri geldiğinde yorulduğunu hissetti. Evine gidip bütün bunları unutabilirdi, ya da anlamadığı şeyleri çözümlemeye çalışarak kendisini daha kötü duruma da sokabilirdi. Demir eve gitmeyi reddetti, kolay yolu seçip bebekler gibi evine kaçmayacaktı. 
 Bütün bunlar şimdilik kendine anlamsız gelse de somut bir kanıt olarak halka sunabilirdi. Belki ilerde onlar anlayabilirdi. Bu yüzden yanında getirdiği fotoğraf makinesiyle şu ana kadar gördüğü bütün şeylerin resmini çekmeye başladı. Krematoryum odasının, kadavra odasının ve demir tabuta benzeyen şeyin fotoğrafını çekti. Bakmadığı tek bir oda kalmıştı, o da en sağdaki odaydı. Oraya girince kitaplarla dolu küçük bir oda olduğunu gördü. Basık tavanlı ve boğucuydu. Kitaplardan birini incelemeye başladı. Üzerinde “Eskiden Günümüze Doğru Endosaykiyatrik Bölünme Biliminin Tarihi” yazılıydı. İçini açtığında demir tabuta tıpatıp benzeyen bir şey gördü. Kitapta denilene göre bu şey, kurban olarak atanan insanların üzerine ayin sırasında bir yazı yazmak için kullanılıyormuş. Bir nevi dövmecilerin kullandığı tekniğe benziyor, siyah bir mürekkeple derinin üzerine kazılıyor. Fakat makinenin işlemi bittikten sonra, içindeki kurbanın ölmesi gerekiyor. Bir de kurbanın ayin sırasında negatif duyguları hissetmesi şart, bu yüzden makinenin içindeki mürekkep uçlu iğneler, kurbana acı çektirmesi için kalın ve sivri bir şekilde tasarlanmış. 
 Demir sonunda kadavraların ve ölülerin neden burada saklandığını anladı. Oradaki bedenler, ayin sırasında ölenlere aitti.
 Okuduğu kitabın devamında, bu makinenin kadavra yöntemi için kullanıldığı söyleniyor. Yazılan prosedüre göre, kurban makinenin içine konuluyor, makinenin etrafındaki mumlar yakılıyor ve kült üyeleri eşliğinde Latince sözler söyleniyormuş. Makinenin içindeki kurban ise şeytan ile iletişime geçme aracıymış. Şeytan iletmek istediği şeyi makinedeki iğneleri kullanarak kurbanın üzerine yazıyormuş. Kurban, iğnelerin vücuduna saplanması sonucunda öldükten sonra BUGÜN ve YARIN şeklinde iki ayrı canlı olarak tekrar canlanıyormuş. Kurbanın üzerine yazılan şey YARIN’a verilen bir görev olduğunu iddia edenler varmış. 
 Bütün bunlar kitapta görsel olarak da gösteriliyordu. Demir buradan çıkmadan önce kitapları da yanına almanın iyi bir fikir olacağını düşündü. Şimdi hepsine bakmak için zamanı olmadığından elindeki kanıtları bir an önce polis departmanına götürmeliydi. Hem departmandaki kişiler kitaptaki Latince sözleri çevirmek için birini de bulabilirlerdi. Bu yüzden eline geçen bütün kitapları yanına aldı ve odadan çıkmaya hazırlandı.
 Tam da merdivenlerin ilk basamağına adımını atmıştı ki yukarıdan bir ses duydu. Birine aitti bu ses ve Demir’in bulunduğu yere doğru gelmekteydi. Saklanmadığı sürece gelen kişi onu görecekti ve işler kötüye evirilecekti. Bu yüzden merdivenlerden yukarı çıkmak yerine geri dönüp odalardan birinde saklanma kararı aldı. Makinenin bulunduğu odada saklanmak için yer yoktu, makinenin arkasında saklanabilirdi fakat bu da oldukça riskliydi. Bu yüzden üç odadan birine girmesi daha iyi olacaktı. Kadavraların arasında hareket etmeye çalışırsa hemenden fark edilirdi, çünkü ölü insanların içerisinde hareket eden ufacık bir şey bile kolayca görülürdü. Ölülerin yakıldığı krematoryum odasında saklanacak bir köşe olmadığı için geriye tek bir oda kalıyordu: kitapların olduğu oda. Rafların arasına girip köşede beklerse onu bulma olasılığı daha düşük olurdu. Bu yüzden oraya girdi.
 Karanlıkta fark edilmemesi için el fenerinin ışığını kapattı ve nefesini tuttu. Makinenin bulunduğu odanın ışığının açıldığını fark etti. Işığı açan birisi olmalıydı kesinlikle. O kişi, birisiyle konuşuyormuş gibi “Ben sana demedim mi?” diye çıkıştı. “Bize erkenden haber vereceksin! Baksana şu hale, adam bu gizli yeri keşfettiğine göre onu öldürmekten başka çare kalmıyor bize. Bu demektir ki ellerimiz kirlenecek, yine.”
 Demir burada sonsuza kadar saklanamayacağını bildiği için bir şeyler yapmak istedi. Telefonundan polis departmanındaki tanıdığı bir kişiye durumunu açıklayabilirdi. Böylece çektiği bütün fotoğrafları kanıt olarak internetten göndermeye başladı. Bulunduğu konumu da anlaşılacak şekilde iletip destek istedi. Yanında getirdiği (mermisiz) tabancanın kendisini korumak için yeterli olup olmadığından emin olamadı. Ama onlarda da silah olabilirdi, hem de gerçekten zarar veren türden. 
 Gelmesini istediği desteğin zamanında varacağından şüpheliydi. Bu yüzden kendisi kaçmak için bir plan yapmaya başladı. Saklandığı yerden çıkarak kimsenin onu göremeyeceği şekilde duvarın kenarına yaslandı ve adımları dinleyerek nerede olduklarını çıkarmaya çalıştı. Duvarın köşesinden başını gizlice çıkarıp bakmayı denedi ve gördüğü kocaman cübbeli adam karşısında şaşkına döndü. Üzerinde kapüşonu olduğu için yüzünü göremedi bir türlü. Yakalasa kendi elleriyle boğup öldürebilecek bir güce sahip gibiydi. Bunu düşününce Demir korktu birden. Yanında da Demir’in üniversite civarlarına gelmeden önce karşılaştığı görevli vardı. Demir ona arama iznini gösterip içeri girebilmişti zaten. Onu tek gören kişi o olduğu için gammazlayan da o olmalıydı. Cübbeli kült üyesi karşısında cüce gibi kaldı.
 Ne yapabilirdi şimdi? Diğer odalardan birine gitmelerini bir şekilde sağlayabilirse eğer, ses çıkarmadan merdivenlere ulaşabilirdi. İçinde bulunduğu odanın her yerini inceledi ve planı için bir şeyler bulmaya çalıştı. Kitaplardan birini diğer odaya fırlatıp orada ses çıkarabilirse, cübbeli adam ve görevli de oraya gideceğinden onlara görünmeden buradan kaçabilirdi. Kitabı öyle bir atmalıydı ki, kitabın nereden atıldığı görülmemeliydi, aksi takdirde planı ters teperdi ve yakalanırdı. Elindeki kitabı fırlatmadan önce dikkatini topladı ve kendini ayarladı. 
 Başarıyla fırlatmış olmalıydı ki cübbeli adam ve yanındaki görevli sesin çıktığı yere gitti. Bu fırsatı kaçırmamak için Demir de saklandığı yerden çıktı ve parmak uçlarına basarak merdivenlere yürüdü. Tam da varmak üzereydi ki arkasından bir bağırma duydu: “Hey!” Görüldüğünü fark eden Demir, arkasına bakmadan hızla koşmaya başladı. Merdivenleri ikişer basamak çıktı. Daha önce girdiği kapının kapalı olduğunu görünce işinin bittiğini anladı. Kaçacağı başka bir yer kalmamıştı ve diğer taraftan da kendisini kovalayan kült üyeleri vardı. 
 Bir ayı gibi kocaman iri yapılı cübbeli adam, Demir’in yanına vardığında onu boğazından kavradı ve ağzını burnu ile birlikte kapadı. Eliyle tıkadığı burnu ve ağzı yüzünden nefes almakta güçlük çekti. Adamla göz göze geldiğinde daha da ürperdi. Tanrı’nın kendi kendini kahretmesini sağlayabilecek kadar kurnaz bir şeytanın kuzeni gibiydi. İnsan görünümünü almış zehirli bir yılan misaliydi. Kırmızı gözleri trafik ışıkları gibi gece karanlığında parladı. Demir bu sefer trafiğin dinmesini beklemektense kendi ölümünü bekliyordu, tek fark buydu. Trafik ışığı yeşil yandığında gittiği yer cehennemden başka bir yer olamazdı. Nefessizlikten ötürü görüşü karardığında buradan canlı çıkamayacağını anladı. Beynindeki hücrelerin teker teker öldüğünü hissetti. Sonra bilincini kaybedip yere yığıldı. Adam biraz daha sıksa gerçekten ölecekti, fakat hala hayattaydı, sadece baygındı. Çünkü cübbeli adamın Demir’le işi daha bitmemişti.
 Demir ayıldığında baygın halde rüya görüyor olmalıydı, çünkü cübbeli adamın babası olduğunu gördü. “Korkma…” dedi babası. “Bir rüyanın içindesin şu an. O adam seni öyle bir bayıltmış ki rüya görmeye başladın.” 
 “Az önce yaşananlar gerçek miydi yani?” diye sordu Demir.
 “Evet. Ama ne fark eder ki bu? Seni tanıyan pek bir kişinin olmadığını düşünürsek ölümün kimi etkileyecek ki?”
 Demir ellerine baktı. “Neden ben başarısız bir insanım? Bu dünyadaki son görevimi bile neden tamamlayamadım?”
 “Çünkü benim dediklerimi yapmadın ve benim gibi olmadın. Baksana bana! İyi bir vücudum, iyi bir işim ve iyi bir sosyal çevrem var. Oysa sende bunların hiçbiri yok! Hayatında başarılı bir insanın başarısız bir oğlu olmak seni hiç mi utandırmıyor?”
 “O zaman bana bir yol, bir yöntem göster!” Gözlerinden yaşlar akmaya başladı. Duyguları kontrolü eline aldı.
 Kendini göstererek “Aha tam da karşında!” dedi. “Sen benim gibi olmak istemiyorsun, işte asıl sorun tam da burada. Senin tek istediğin şey bendeki mutluluktan başka bir şey değil!”
 “Beni ben olmak için yetiştirseydin bunların hiçbiri olmazdı belki de. Şimdi ise Demir deyince aklıma gelen tek şey babamın başarısız, sorunlu ve bozuk bir uzantısı. Bu yüzden mutsuzum ve senin gibi bir bencilden az da olsa mutluluk dileniyorum.” Dizlerinin üstüne çöktü. “Beni yalnızlığıma terk edip bununla alay ettiğin için sana teşekkür ediyorum. Arkadaş bulmak istediğimde cesaretimi kırdığın ve sonra başaramadığımda da beni bir hayal kırıklığı olarak gördüğün için müteşekkirim. Hayır, kızgın falan değilim sana, çünkü duygularımı bir deliğe tıkadığım için öyle şeyler hissetmeyi bıraktım. Artık ölümüne dövülsem bile ağlamayacak duruma geldim.”
 Babasının yakasına yapıştı ve gözlerinin içine bakarak af dilendi. “Bir kez olsun beni başarısızlığımla kabul etmeni istiyorum. Belki böylece hatamdan öğrenip bu hayatta bir kez olsun bir şey başarabilirim.” Yakasından tutup babasını silkeledi. “Kendimden başka birine zarar vermek imkânsız geliyor bana. Yumruklarım öyle güçsüz ki artık, hava sürtünmesine bile karşı çıkamıyor, böylece yavaşlıyor ve aksine bana acı veriyor. Hani bir keresinde denize yüzmeye gitmiştik ya, sahilde yan yana yürüyorduk ikimiz, sana bakınca kendi çelimsiz vücudumun acizliğinden öyle korktum ki rüyalarıma girdi artık.” 
 Babası cevap vermedi.
 “Senden beni sevmeni istemiyorum, çünkü senin bana vereceğin sevgi bile zahmet olur sana, zorla yaparsın bunu. Artık tek istediğim ölümümün senden olması. Bana verdiğin onca zarardan sonra bunun sonunu getirmeni istiyorum. Ama sen kötü birisin, bu yüzden inadına bunu yapmazsın bile.”
 Demir konuşmasını bitirdikten sonra babasının yakasını bıraktı. Ellerini kendi çenesine koyup bütün gücüyle çevirdi ve boynunu kırmaya çalıştı. 
 Rüyadan uyandığında kendisini makinenin içinde yüz üstü yatarken buldu. Tepesindeki sivri uçlu iğneler, hareket etmeseler de üzerine geliyor gibi hissetti. Kolları ve bacakları kelepçelerle bağlandığı için bulunduğu yerden kaçamadı. Hatta ağzı da bir tıkaçla kapalıydı. Ağzına tıkaç konulmasının nedenini anlamakta güçlük çekmedi, çünkü sivri iğnelerin kendisine vereceği acıya dayanmak için olduğu belliydi. Hem bir yandan, tıkaç bağırmasını önleyeceğinden başkalarının duyması imkânsızdı.  
 Korkusundan gözlerini kapatsa da iğnelerin varlığını hissetti. Odanın içindeki metal ve pas kokusunun da bunda faydası vardı. Kollarını ve bacaklarını sallayıp olduğu yerde debelense de bir işe yaramadı, çünkü kelepçeler oldukça sağlamdı. Tepesindeki sivri uçlu iğneler ve etrafını dört duvarla çeviren basık makine, tabuta konulup toprağın altına gömülüyormuş gibi hissettirdi. Ameliyat masasında karnı bir neşter ile ortadan kesilecekti sanki. 
 Çevresindekileri algılamaya çalıştıktan bir süre sonra sesler duymaya başladı. Latince kelimeler olduğu için anlamadı bir türlü, fakat az önce okuduğu kitapta bahsedilen ayinin başladığını düşündü. Endosaykiyatrik Bölünme için kullanılacak kurban kendisiydi. Bunu fark edince daha da dehşete düştü. Birden, tepesindeki iğneler üzerine yavaşça inmeye başladı. Uçlarında mürekkep vardı ve bu, kurbanın göğsüne mesaj yazmak içindi. Karnına sivri bir şey battığını hissedince acı çekti ve ağzındaki tıkacı ısırdı. Ardından diğer iğneler de üzerine inmeye başladı. Zaman alan bu süreç, sırayla gerçekleşti. Demir, ağzındaki tıkacı daha da sert ısırdı, öyle ki istemeden ağzından çıkan salyalar tıkacı ıslattı. Acı çektikçe tıkacı daha da ısırdı ve neredeyse çiğnemekten dişlerini de kıracak gibi oldu. Çaresiz çığlıkları, hiçliğin sınırsız boşluğunda ümitsizce süzüldü ve yok oldu.
 Ve böylece BUGÜN, şeytanın sağ elinde doğdu. Onu ayın batışına bıraktı.
 Ve böylece YARIN, şeytanın sol elinde doğdu. Beni güneşin doğuşuna bıraktı.
